<p id="desc_estiu">L'estiu és una de les quatre estacions de les zones temperades. Astronòmicament, comença amb el
    solstici d'estiu (al voltant del 21 de juny a l'hemisferi nord i el 21 de desembre a l'hemisferi sud), i acaba amb
    l'equinocci de tardor (al voltant del 21 de setembre a l'hemisferi nord i el 21 de març a l'hemisferi sud). No
    obstant això, de vegades és considerat com els mesos sencers de juny, juliol i agost a l'hemisferi nord i desembre,
    gener i febrer a l'hemisferi sud.

    Dins l'estiu es parla sovint de la "canícula", que és un període de quatre a sis setmanes, que comprèn part del mes
    de juliol i gairebé tot l'agost, i durant el qual sol fer molta calor.[1] </p>
<p id="desc2_estiu">En molts països es produeix el període de vacances, tant pel que fa a l'escola com a la majoria de
    feines. Per això s'associa a una època de diversió i de relaxament, oposat a la rutina de la resta de l'any.
    Nombrosos llibres s'ocupen de l'estació com un temps de descobertes, de canvi. En la teoria dels quatre humors, li
    correspon la bilis. </p>
<p id="img_estiu">http://www.sortimbcn.cat/wp-content/uploads/2015/12/summer.jpg</p>